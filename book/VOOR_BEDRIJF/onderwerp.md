# Onderwerp BAP/Stage

Een veelgestelde vraag is wat ‘goede bachelorproefonderwerpen- en
samenwerkingen’ zijn.

Het beste’ model is die waarbij het bedrijf een idee voor product/prototype
heeft en vervolgens samen met de student en promotor(s) zoekt naar een
projectvoorstel waarin alle partijen zich kunnen vinden.

Sommige bedrijven gebruiken bijvoorbeeld de bachelorproef om een bepaalde
nieuwe technologie of omgeving te onderzoeken (d.m.v. een demonstrator te maken
of een bestaande app te porten) of om een bestaande tool/app uit te breiden (bv
automatisatie /scripting, features toevoegen, etc.) .

Er zijn ook aardig wat bedrijven die eigenlijk een stage in 2 delen aanbieden:
de eerste 3 a 4 weken krijgen de student(en) een bestaande app na te bouwen (of
uit te breiden) bij wijze van ‘inwerken’. Vervolgens gaan ze dan de laatste 8 a
9 weken werken aan ‘iets nieuws’.

Geregeld vinden de resultaten van deze bachelorproeven rechtstreeks hun weg naar
productie in het bedrijf. We hebben wel tal van voorbeelden waarbij de
stagestudent na de stage werd aangenomen en als eerste job had om z’n gemaakte
eindwerk in productie te brengen.

