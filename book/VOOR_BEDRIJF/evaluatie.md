# evaluatie

Binnen de bachelorproef en stage zijn er 2 delen die door de stagementor en de stagebegeleider samen worden beoordeeld. Dit zijn:
- de stage
- het werkstuk


## stage
Een aantal eindcompetenties zijn stage gerelateerd en dienen als dusdanig beoordeeld te worden. Hiervoor zal de stagebegeleider 2 maal langs komen. Een eerste keer tijdens de 7de week van de stage. Een tweede maal op het einde van de stage.
In beide gevallen zullen de competenties aan de hand van een beoordelingsformumlier besproken worden. Na de eerste beoordeling zal de student tijdens een onderhoud met de stagebegeleider op de hoogte gebracht worden van zijn beoordeling zodat hij weet wat zijn werkpunten zijn tijdens het tweede deel van zijn stage. Deze beoordelingen maken 20% van het eindresultaat uit.

## werkstuk

Op het einde van de stage, samen met de tweede beoordeling van de stagecompetenties, zullen de stagementor en de stagebegeleider de output of het resultaat van de bachelorproef bespreken. Er zal aan de hand van een formulier een beoordeling opgesteld worden. Deze beoordeling maakt 40% van het eindresultaat uit
