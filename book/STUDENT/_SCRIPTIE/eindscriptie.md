# Finale Scriptie
Een essentieel onderdeel van je bachelorproef is naast de stage en het werkstuk
uiteraard ook de scriptie. In dit document zijn alle resultaten en
conclusies verwerkt en op een gestructureerde en overzichtelijke wijze
geordend.  Het is belangrijk dat je scriptie niet een "logboek" of samenraapsel
van voortgangsverslagen is. Het moet een uniek document zijn dat je volledige
werkstuk, van probleemstelling tot en met finale resultaat, beschrijft zowel
qua werking als hoe problemen werden opgelost.

**Opgelet:**
* Geen scriptie indienen (of te laat) resulteert automatisch in het uitstellen
  naar een volgende zittijd van je volledige bachelorproef-en stage; je mag ook
  niet presenteren zolang je geen scriptie hebt afgegeven

* Een scriptie moet door zowel je stagebegeleider als stagementor goedgekeurd
  worden voor je deze afgeeft.
  
* Taal- en spellingsfouten zijn in een scriptie onaanvaardbaar. 
 Je laat daarom best je scriptie even nalezen door iemand die je taal- en spellingsfouten er kan uithalen

## Vormafspraken
In de lessen Communicatie en Professionalisering heb je instructies gekregen over het schrijven van professionele teksten en het gebruik van referenties. 

**We gebruiken de vormafspraken uit de Taalwijzer/schrijfwijzer.** Dit document staat op Digitap (bij Stage en BAP) ter referentie voor wie het cursusmateriaal niet meer ter beschikking heeft.


## Wordcount
Een scriptie bestaat uit MINIMAAL 10000 woorden per student . Maximum 5%
daarvan mag tekst van andere bronnen zijn (en dus niet uniek door jou
geschreven).


## Plagiaat
Zorg ervoor dat iedere lijn tekst van een andere bron met een
duidelijke referentie wordt aangegeven. Dit geldt ook voor vertaalde teksten. 
Je scriptie zal op plagiaat gecontroleerd worden. **Bij ongerefereerde bronnen wordt verondersteld dat je plagiaat hebt gepleegd en krijg je automatisch een fail op je scriptie.**


## PDF Export
Gelieve de filesize van de PDF export onder de 8 MB te houden.


## Scriptie Titel

De scriptie titel moet tegen de afgesproken datum worden ingeleverd. De titel
word in dezelfde taal als het eindwerk geschreven. Deze titel word ook niet
gebruikt om reclame te maken. Zorg ervoor dat de titel de inhoud reflecteert.
De titel van de BAP/Stage komt ook op je diploma.
