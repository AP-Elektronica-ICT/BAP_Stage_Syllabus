# Tussentijdse Presentatie

De bedoeling van de tussentijdse presentatie is dat je kort, aan de hand van enkele slides, de status van je eindwerk geeft. Je licht zowel de technische vooruitgang, problemen als planning toe en geeft verder een korte reflectie over hoe de stage op zich verloopt. Als je dus een 4-tal slides voorbereid is dat ideaal (wie/waar/titel  - doel/abstract - algemene planning / reeds klaar / verdere planning - problemen/uitdagingen -  reflectie/besluit). Nadien kunnen we dan nog wat vragen stellen over het geheel en bijsturen en/of tips geven waar nodig. Als er al een beperkte demo mogelijk is, mag dat.

De stagegever en stagementor zijn niet op deze presentatie aanwezig (gelieve hen dat nog eens te vertellen indien nodig).
Wie is het publiek dan wel? De lectoren van de opleiding, meer bepaald de lectoren die studenten begeleiden tijdens hun stage en bachelorproef.

## Veel voorkomende opmerkingen
* Slides nummeren zodat voortgang duidelijker is en vragen gerichter gesteld kunnen worden
* Taal- en spellingsfouten zijn in een scriptie onaanvaardbaar. 
 Je laat daarom best je scriptie even nalezen door iemand die je taal- en spellingsfouten er kan uithalen
 
* *Context*, verhaal beter schetsen zodat het duidelijk is waarom uw werk waarde heeft voor het stagebedrijf (Welk stagebedrijf? Wat is hun core business?). *Dit is een veel terugkomende opmerking: studenten zijn reeds weken in de materie bezig en vergeten soms dat buitenstaanders (waaronder de andere AP-lectoren) niet altijd op de hoogte zijn van de 'waarom' van je onderwerp.*
* Enkele concrete voorbeelden geven van mogelijke toepassingen

* Onbekende tools/platformen kort voorstellen in het begin van de presentatie
* Resulaten en afgelegde weg om het resultaat te bekomen zijn alle twee belangrijk, ook tests die gefaald zijn kunnen een meerwaarde zijn om te vermelden om de flow van het verhaal duidelijk te maken

* Zorg er voor dat diagrammen duidelijk en overzichtelijk zijn 
  a. Gebruik verschillende soorten/kleuren pijlen/blokken om verschillen duidelijk te maken
  b. Gebruik juiste woorden en technische termen

* Zorg dat je kritisch bent en je werk zelf in vraag stelt. Waarom deze technologie? Waarom deze oplossing?

