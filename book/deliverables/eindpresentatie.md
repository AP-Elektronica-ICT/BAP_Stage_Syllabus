# Eindpresentatie
De presentatie gebeurt in het Nederlands aan de hand van een slideshowpresentatie en een demonstratie (indien van toepassing).

## Presentatie 

* de presentatie gebeurt met een eigen laptop of met de PC van het auditorium
* de presentatie moet bij aanvang als final commit naar je repo geupload worden. 
* je kiest zelf de layout en vorm (ppt, prezi) van je presentatiedocument
* Taal- en spellingsfouten zijn in een presentatie onaanvaardbaar. 
 Je laat daarom best je presentatie even nalezen door iemand die je taal- en spellingsfouten er kan uithalen

**Belangrijk: Maak in je eerste of 2e slide steeds heel duidelijk wat de context van je BAP was. Toon bijvoorbeeld een case waarin jouw product tot uiting komt. Deze slide geeft maw een goede samenvatting en antwoord op de vraag “Wat heb je eigenlijk gemaakt en wat is het nut ervan?”**

## Demonstratie

* demonstraties gebeuren idealiter in hetzelfde lokaal, maar mogen op voorhand "klaargezet" worden (gelieve hiervoor met de stagecoordinator een afspraak te maken).
* Het gebruik van vooraf opgenomen demo’s is toegestaan (om een vlot verloop van de demo te garanderen), echter: een deel van de finale demo moet minstens live plaatsvinden.
* Tip voor tablet/mobiele applicatie en hardware demos: je kan live demo’s tonen door deze te filmen met een webcam of via remote access en vervolgens de feed op het scherm tonen.
  * Indien je 2 projectoren nodig hebt dan moet dit via de stagecoordinators besproken worden.

## Uurregeling

* de presentatie van een bachelorproef (inclusief demonstraties ) duurt 20 tot 30 minuten, gevolgd door 10 minuten vragen/antwoorden .
* De uurregeling van de opleiding wordt door de stagecoordinators vastgelegd en verschijnt tijdig op Blackboard. De stagecoordinators zullen de juryleden en externe promotors uitnodigen.

**Belangrijk: Indien je je presentatie naar 2e zit wenst uit te stellen, dat recht heb je, gelieve dan je promotor en stagecoordinator hiervan TIJDIG te informeren.**

