# Scriptie
Een essentieel onderdeel van je bachelorproef is naast de stage en het werkstuk
uiteraard ook de scriptie. In dit digitale document zijn alle resultaten en
conclusies verwerkt en op een gestructureerde en overzichtelijke wijze
geordend.  Het is belangrijk dat je scriptie niet een "logboek" of samenraapsel
van voortgangsverslagen is. Het moet een uniek document zijn dat je volledige
werkstuk, van probleemstelling tot en met finale resultaat, beschrijft zowel
qua werking als hoe problemen werden opgelost.

Voor inspiratie, bekijk zeker scripties van de voorbije jaren
[hier](http://eaict.ap.be/bedrijven/)

**Opgelet:**
* Geen scriptie indienen (of te laat) resulteert automatisch in het uistellen
  naar een volgende zittijd van je volledige bachelorproef-en stage; je mag ook
  niet presenteren zolang je geen scriptie hebt afgegeven

* Een scriptie moet door zowel je stagebegeleider als stagementor goedgekeurd
  worden voor je deze afgeeft.

## Vormafspraken

### Afbeeldingen
Afbeeldingen, grafieken, schema’s etc. dienen bescheiden te worden gehouden.
Deze mogen met andere woorden niet de helft van de scriptie in beslag nemen. De
promotor zal mogelijk eisen om de hoeveelheid afbeeldingen te verkleinen. Grote
hoeveelheden screenshots en diagramma's die essentieel  maar paginavullend zijn
worden best naar een appendix achteraan geplaatst.

### Wordcount
Een scriptie bestaat uit MINIMAAL 10000 woorden per student . Maximum 5%
daarvan mag tekst van andere bronnen zijn (en dus niet uniek door jou
geschreven).

**Plagiaat**: zorg ervoor dat iedere lijn tekst van een andere bron met een
duidelijke referentie wordt aangegeven. Dit geldt ook voor vertaalde teksten. 

##Inhoud
Je bent vrij om af te wijken van de hieronder voorgestelde opbouw, maar het is aan te raden deze enkel in samenspraak met je stagementor of begeleider anders te doen. Hoofdstukken in **vet** in volgende opbouw moeten verplicht aanwezig zijn in de scriptie:
* **Cover** (= cover.jpg, zijnde export van het [cover.pptx bestand](https://github.com/AP-Elektronica-ICT/BAP_Stage_StudentRepo/blob/master/Scriptie/cover.pptx) dat je in studentrepo vindt)
* **Inhoudsopgave** (=Summary.MD, zal Table of Contents heten in output)
* **abstract** (= README.md, zal introduction heten in output)
* dankwoord
* **introductie**
  * context/situering
  * beschrijving stagebedrijf
  * probleemstelling/opgave
* **Technisch**: Er wordt een uitgebreide beschrijving van het probleem, een
  uitgebreide analyse van het probleem en een voldoende gedetailleerde
  beschrijving van de uitgewerkte oplossing verwacht. Dit als een vlot leesbare
  en overzichtelijke tekst, zodat een informatie vlug kan teruggevonden worden.
  Bij het opstellen van de tekst dient men erover te waken dat de beschrijving
  ook voldoende duidelijk is voor iemand uit het vakgebied, maar die niet
  noodzakelijk vertrouwd is met het specifieke onderwerp.
  * Beschrijving gevolgde ontwikkelproces
  * Analyse en requirements
  * Design
  * Implementatie
  * Testing en validatie
  * Gebruikte tools en technologieën
* **Conclusie en samenvatting**
* Uitbreidingen/Future work
* Appendices
* **Bibliografie/Geraadpleegde bronnen**
* **Glossary** (= Glossary.md)

*Voorgaande opbouw is grotendeels gebaseerd op [volgende
document](http://www.csun.edu/~shan/comp696-698/Resources/Thesis-Outline-Guide-rev1.pdf),
het is aanbevolen dit document te raadplegen voor meer informatie over ieder
(sub)-hoofdstuk)

## PDF Export
Gelieve de filesize van de PDF export onder de 8 MB te houden.

## FAQ en veelgemaakte opmerkingen Scriptie
**Q: De *code* van de software die je geschreven hebt, moet die in de scriptie
staan?**

A:  In je scriptie moet je je finale code niet integraal toevoegen. Je dient
wel  stukken code ‘highlighten’, t.t.z. toelichten in je tekst om dat ze
speciale vermelding waard zijn (je bent er fier op, ze zijn essentieel om de
werking van je project te begrijpen etc.). Het is beter om je code toe te
lichten in de vorm van flowchart, timing diagrammen of als verwijzing naar code
in je appendix. Wens je code toe te voegen in markdown gebruik dan de apostrof
syntax (zie [hier](https://daringfireball.net/projects/markdown/syntax#code) en
deze
[issue-chat](https://github.com/AP-Elektronica-ICT/BAP_Stage_Syllabus/issues/23))
. Indien de code niet bedrijfsgevoelig is (bespreek dit met je stagementor) is
het wel aangeraden om je eigen code in een appendix toe te voegen.

**Q:  In de scriptie dien je *resultaten en besluiten* te plaatsen. Maar wat
kunnen wij daar invullen? Ons resultaat is een website en de code die op de
achtergrond van de server draait.**

A: Je eigen onderwerp niet onderschatten: In resultaten toon je aan dat je
project werkt (adhv bv user tests, stress tests, performance tests, etc). Ook
je scriptie niet onderschatten:. Een lezer van je scriptie moet je
bachelorproef volledig kunnen begrijpen, zonder het product zelf ooit gezien te
hebben. Het is niet omdat je een puur programmatorisch iets hebt gemaakt, dat
je er niet iets over in je besluit kan plaatsen (werk het zoals origineel
gepland? Wat zijn verbeterpunten? Wat zijn de
sterktes/meerwaarde van je product, etc).

**Q: Ik schrijf alles in de *ik-vorm*, mag dat?**

A: Neen. Probeer zo zakelijk mogelijk te schrijven en gebruik dus liever geen
ik of wij vorm (tenzij je een eigen mening weergeeft). Schrijf dus niet "In dit
hoofdstuk beschreven ik ..." maar wel "In dit hoofdstuk wordt... beschreven".

**Q: Andere *schrijftips?!* **

A:  Uiteraard:
* Je schrijft geen roman, hou het dus kort en zakelijk en gebruik geen
  verbloemingen zoals "de code is super krachtig". Als je zaken vermeld zoals
  "de code is snel", moet je ook aanduiden wat hiermee wordt bedoeld (km/u?)
* **Je werk beschrijft een werkstuk dat afgerond is**. Je beschrijft dus iets
  uit het verleden en gebruik dan ook steeds de *verleden tijd* en schrijft
  **nooit in de tegenwoordige of toekomstige tijd** wanneer het om beschrijvingen
  van je geleverde werk gaat (let hier zeker op wanneer je tekst overneemt uit je
  voortgangsverslagen die mogelijk werk uit de toekomst beschrijden dat je
  ondertussen nu wel hebt gedaan).

**Q: Is het in onze scriptie de bedoeling dat we een *volledige uitleg geven
over enkel het eindproduct*, of ook over de tussenstappen die we hiervoor
maken?**

A: De weg ernaartoe is even belangrijk. Dus zeker ook tussenstappen geven. Stel
dat je een bepaalde piste hebt gevolgd die volledig is doodgelopen , dan moet
je dit zeker ook beschrijven zodat andere mensen niet jouw zelfde 'fout' maken.

**Q: Met bovenstaande inhoud zal er *2x een introductie* in de scriptie
staan.**

A: Het is perfect mogelijk om in de summary de README.md een andere naam te
geven. Dan moet je enkel nog de titel in de README file veranderen naar
abstract.

```
* [Abstract](README.md)
* [Dankwoord](book/dankwoord/dankwoord.md)
* [Introductie](book/introductie/introductie.md)
```


**Q: Wat behelst een *abstract*?**

A: [Bekijk enkele voorbeelden](https://writing.wisc.edu/Handbook/presentations_abstracts_examples.html)

**Q: Kan u mijn scriptie controleren op *plagiaat*?**

A: Dit is hetzelfde als aan een politieagent vragen of hij je een alcoholtest
laat doen, terwijl je uiteraard zelf goed weet of je wel of niet gedronken
hebt. Met andere woorden: van zodra je IETS gekopieerd hebt zonder duidelijke
referentie pleeg je plagiaat. Als je een tekst vertaald moet deze ook
gerefereerd worden, anders pleef je plagiaat. Als je een afbeelding gebruikt
zonder referentie, pleeg je plagiaat. Kortom: ieder tekst, afbeelding, grafiek
die niet origineel van jou is moet gerefereerd worden; hier kan geen twijfel
over bestaan.

