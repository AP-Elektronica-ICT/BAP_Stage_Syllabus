   # Opstart 

De opstart van de stage verloopt in 6 stappen 

1. Stage event 
2. Infosessie 
3. Zoektocht stage 
4. Opstellen stageopdracht 
5. Goedkeuring stageopdracht 
6. Administratieve taken 

 

## 1. Stage event 

In mei organiseren de opleidingen Toegepaste Informatica en Elektronica-ICT samen een stage-event. Bedrijven sturen een week voordien een beknopte samenvatting door van het bedrijf en de stagemogelijkheden. De student kiest hieruit minstens 5 bedrijven waarbij hij/zij wil langsgaan tijdens het stage event. Het stage event heeft als doel om de student en het stagebedrijf dichter bij elkaar te brengen en biedt de mogelijkheid tot netwerken. 

 

## 2. Infosessie 

Na het stage-event wordt er nog een infosessie aan de studenten gegeven over het verdere verloop. 

 

## 3. Zoektocht stage 

De student gaat met de informatie van de stagebedrijven en eventuele reeds gelegde contacten zelf op zoek naar een geschikte stageopdracht. De student kiest uit de beschikbare lijst van stagebedrijven (aangeleverd door de opleiding) minstens 2 bedrijven en neemt contact op met deze bedrijven. Tijdens dit contact proberen student en bedrijf tot een overeenkomst te komen voor een stageopdracht. 

De student kan ook zelf een stagebedrijf aanbrengen. Let er wel op dat je eerst een goedkeuring van het stagebedrijf moet bekomen via de stagecoördinator of het opleidingshoofd. Pas als je die goedkeuring hebt, kan je met het bedrijf verder onderhandelen. 

 

* Studenten die hun stage in het 1ste semester (september – januari) uitvoeren,  moeten in juni afspreken met het opleidingshoofd voor een goedkeuring zodat hun stage effectief de eerste dag van het nieuwe academiejaar kan starten 

* Studenten die hun stage doen in het 2de semester (januari – juni),  mogen pas contact opnemen met de bedrijven voor de bespreking van een concrete stageopdracht bij de start van het nieuwe academiejaar, nadat zij definitief zijn ingeschreven. 

 

## 4. Opstellen stageopdracht 

Als er een akkoord is, stelt het bedrijf samen met de student de stageopdracht op. Deze opdracht moet voldoen aan de richtlijnen die  beschreven worden in de paragraaf opdracht in dit document. 

 

## 5. Goedkeuring stageopdracht 

Ter goedkeuring van de stageopdracht moet de student zelf een projectomschrijving op de voorziene einddatum digitaal inleveren (procedure van inleveren staat voor de studenten op Digitap). Nadat de projectomschrijving is ingediend zal de stagebegeleider toegewezen worden. Hierna zal de opleiding de projectomschrijving beoordelen, na goedkeuring moet deze projectomschrijving ondertekend worden door de 3 partijen: stagebegeleider, stagebedrijf, student. Indien geen goedkeuring heeft de student 7 dagen de tijd om een nieuwe finale versie in te dienen; opvolging gebeurt door de stagebegeleider. 

 

## 6. Administratieve taken 

Na de goedkeuring van de stageopdracht, is het aan de student om de nodige administratie in orde te brengen. De nodige acties zijn : 

* Het stagecontract: hiervan vind je een versie van op de leeromgeving. Deze is reeds zoveel mogelijk vooraf ingevuld en moet opgesteld en ondertekend worden in drievoud. 

* Risicoanalyse en/of werkpostfiche: Dit zijn documenten die het bedrijf normaal ter beschikking heeft. Ze moeten je hiervan een kopie bezorgen. Indien het bedrijf geen werknemers in dienst heeft moeten zij niet over deze documenten beschikken. Enkel in dit geval mag je het document op de leeromgeving gebruiken. 

* Het stagereglement ondertekenen. 

Alle documenten moet voor de aanvang van het academiejaar (uiterste datum vind je terug in de planning van de deliverables) in drievoud ingeleverd worden bij de stagecoördinator. Na ondertekening door het departementshoofd krijg de student 2 exemplaren terug (1 voor het bedrijf en 1 voor de student). 

Als deze procedure succesvol doorlopen is, kan de stage met de daaraan gekoppelde bachelorproef / Final project starten. 

 