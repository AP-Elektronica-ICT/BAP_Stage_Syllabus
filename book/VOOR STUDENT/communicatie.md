# Communicatie
## Met wie communiceren?
I.v.m. de bachelorproef en stage heb je 4 personen met wie je kan mailen/communiceren. 
1. Stagebegeleider (AP-lector)
2. Stagementor (bedrijf)
3. Stagegever 
4. Stagecoördinator (Smets)

De eerste twee zijn je eerste en belangrijkste aanspreekpunten. Zij dienen continu op de hoogte gehouden te worden van je status.
De stagegever en stagecoördinatoren zullen voornamelijk in semester 5 je aanspreekpunt zijn i.v.m. de documenten die in orde gebracht moeten worden.
De stagecoordinator contacteer je bij vragen over de algemene werking van de stage en bachelorproef. Bij twijfel mag je deze steeds in cc zetten.

## Taalkeuze
Alle documenten (scriptie, etc.) moeten in het Nederlands opgesteld worden. Uitzonderingen hierop zijn:
* Erasmus-studenten: er dient met de promotor(s) ter plaatse afgesproken te worden welke documenten in het Engels en welke in het Nederlands mogen gemaakt worden.
* Expliciete vraag van het bedrijf: Indien de bedrijfspromotor nadrukkelijk vraagt om je scriptie in het Engels op te stellen, kan dit in samenspraak met de stagebegeleider.

## E-mail signature
Gelieve altijd een e-mail handtekening te gebruiken als je mails stuurt naar buitenlandse partners, bedrijfscontacten,... Dit geeft een professionele indruk en maakt het voor uw communicatiepartner eenvoudig om snel je contactgegevens terug te vinden.

Gebruik bij voorkeur onderstaande handtekening zodat deze eenvormig is voor iedereen en steeds de juiste informatie bevat:


>Tim Dams

>Student elektronica-ict

>M +32 486 88 14 78

>Wetenschap&Techniek, 
>Campus Spoor Noord Ellermanstraat, Ellermanstraat 33, BE-2060 Antwerpen, BE-2000 Antwerpen 

>Artesis Plantijn Hogeschool Antwerpen | www.ap.be
