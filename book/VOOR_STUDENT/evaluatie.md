
# Evaluatie

## Toetsing 
Je totale punt op 20 wordt samengesteld uit verschillende delen die meetellen voor een bepaald gewicht.  
 
Delen: 
20% Scriptie 
20% Presentatie 
20% Stage ( Enkel punten van ten minste 10 op 20 worden overgedragen naar de tweede examenperiode.) 
40% Werkstuk (Enkel punten van ten minste 10 op 20 worden overgedragen naar de tweede examenperiode.) 
 
Je moet voor elk van de 4 deelevaluaties minstens 10/20 behalen om geslaagd te zijn voor het opleidingsonderdeel bachelorpoef en stage. De 2 laatste ondelen kunnen niet hernomen worden tijdens de 2de examenkans. Het is dan ook zeer belangrijk dat je voor die onderdelen geslaagd bent tijdens de eerste examenkans aangezien een tekort automatisch een fail oplevert tijdens de 2de examenkans
De scriptie wordt beoordeeld door de personen die je scriptie lezen. De presentatie wordt beoordeeld door de aanwezigen op je bachelorproef veerdediging. De laatste 2 ondelen (stage en werkstuk)worden beoordeeld door je stagementor in samenspraak met je stagebegeleider.
In de 4 Bovenstaande deenleerdoelen worden één of meerdere keren getoetst in deze verschillende delen:
 
### Afstudeeropdracht: (40%) 
- Verzamelt en interpreteert relevante gegevens om functionele en niet-functionele vereisten op te stellen. 
- Splitst zelfstandig een complex probleem op in concrete en hanteerbare deelproblemen. 
- Vertaalt eisen en gegevens in conceptuele modellen en houdt hierbij rekening met de technologische mogelijkheden. 
- Evalueert en onderzoekt mogelijke oplossingen voor een concreet probleem en maakt onderbouwde keuzes. 
- Ontwerpt en ontwikkelt veilige oplossingen met aandacht voor gemaakte afspraken, deadlines en vereisten.  
- Bouwt hardware- en/of softwaresystemen met bestaande bouwstenen die voldoen aan de opgestelde vereisten. 
- Evalueert de goede werking van een complex systeem door geschikte tests en metingen uit te voeren. 
- Interpreteert test- en meetresultaten en stelt hierbij de nodige acties en aanbevelingen voor om fouten op te lossen of de werking van systemen te optimaliseren. 
- Stelt een complexe systeem in bedrijf volgens de functionele vereisten.
- Stelt heldere, gestructureerde en volledige verslagen op over de vooruitgang van het project en de ontwikkelde systemen.
- Reflecteert over tekorten in de eigen kennis en competenties. 
 
### Stage (20%) 
- Communiceert professioneel met teamleden, leidinggevenden en andere belanghebbenden doorheen het project.
- Werkt zowel zelfstandig als in een multidisciplinair team opdrachten en projecten uit op een constructieve en professionele manier.
- Stelt een correcte tijdsplanning op om de eigen taken uit te voeren binnen het kader van de globale planning van het team.
- Werkt efficiënt, proactief, met doorzettingsvermogen en neemt verantwoordelijkheid voor de resultaten.
- Houdt rekening met de maatschappelijke context waarin hij werkt en de implicaties die zijn handelen kunnen teweegbrengen.
- Neemt initiatieven om eigen tekorten en competenties te remediëren.

 
### Presentatie (20%) 
- Evalueert en onderzoekt mogelijke oplossingen voor een concreet probleem en maakt onderbouwde keuzes.
- Is in staat  op een onderbouwde manier de eigen keuzes bij het ontwerp van oplossingen  te verantwoorden. 
- Geeft presentaties waarbij de communicatie wordt afgestemd op de context, het publiek en het doel van de communicatie.

Er zijn 2 presentaties voorzien:
- Een tussentijdse presentatie  
Deze wordt georganiseerd tijdens de 7de stageweek. 
Er wordt hierbij geen externe jury voorzien. 
Deze presentatie staat op 20% van de punten van het presentatiegedeelte

- een eindpresentatie
Deze wordt georganiseerd tijdens de examenreeks na module 2 of module 4. 
Er wordt hierbij een externe jury voorzien. 
Deze presentatie staat op 80% van de punten van het presentatiegedeelte

 
### Scriptie (20%) 
- Evalueert en onderzoekt mogelijke oplossingen voor een concreet probleem en maakt onderbouwde keuzes. 
- Stelt een complexe systeem in bedrijf volgens de functionele vereisten.
- Meet de niet-functionele vereisten waaronder maar niet beperkt tot performantie, gebruikservaring en stabiliteit en stelt oplossingen voor.
- Is in staat  op een onderbouwde manier de eigen keuzes bij het ontwerp van oplossingen  te verantwoorden. 
- Stelt heldere, gestructureerde en volledige verslagen op over de vooruitgang van het project en de ontwikkelde systemen.
- Zoekt naar innovatieve oplossingen voor technische problemen en houdt hierbij rekening met de economische randvoorwaarden. 

## toetsingoverzicht

In het document op onderstaande link vind je een overzicht van het onderdeel waarin een bepaald leerdoel beoordeeld wordt en het percentage waarvoor dit leerdoel gekwoteerd wordt.
[toetsingsdocument](./1718_ToetsingBAP.pdf)

## Met 2 werken
Studenten die met 2 aan een bachelorproef werken zullen sowieso ook voor
bepaalde aspecten afzonderlijk geëvalueerd worden. Het is dus perfect mogelijk
dat de ene student slaagt voor z’n BAP en de andere niet.

Lees zeker goed door **welke zaken je samen en welke je apart moet afgeven**
wanneer je in team werkt ([hier](./deliverables/README.md)).


*De uitvoering van je bachelorproef is volledig jouw eigen project. Je
promotors zijn er enkel om je te helpen en bij te sturen indien je actief
deelneemt aan dit geheel. Er wordt steeds verwacht dat jij de eerste actie
onderneemt. De promotor zal m.a.w. eerder reactief ipv pro-actief optreden.*

## Tweede zittijd gebruiken
Indien een student in eerste zittijd onvoldoende haalt (of beslist om de
presentatie naar 2e zit uit te stellen) dan dient met de promotors overlegt te
worden wat er nog moet gebeuren. Mogelijk wordt dan bepaald welke onderwerpen
verbeterd en/of gemaakt moeten worden, opdat de student alsnog in 2e zit kan
slagen.

### Wat hernemen
*Het is belangrijk te weten dat de delen "stage" en "werkstuk" niet kunnen overgedaan worden tijdens de 2de examenkans!*

Wie de BAP in de eerste zittijd indiende, maar een resultaat van minder dan 10
behaald heeft, dient voor het opleidingsonderdeel “Bachelorproef en stage”
extra prestaties te leveren : in elk geval opnieuw presenteren, maar ook de
BAP-opdracht vollediger of beter realiseren, de ingediende tekst waar nodig
verbeteren en/of aanvullen. Om de specifieke eisen te kennen, nemen de
betrokken studenten contact op met hun promotor van de hogeschool.

Studenten die hun BAP in de 2de zittijd wensen te slagen  moeten voor wat de
mondelinge eindpresentatie betreft voornamelijk de aangebrachte correcties,
aanvullingen en praktische vorderingen bespreken. Zij moeten in elk geval een
volledig aangevulde en gecorrigeerde scriptie indienen zodat de jury het geheel
kan beoordelen, alsook kan vaststellen of de student(e) rekening gehouden heeft
met de opmerkingen en suggesties gemaakt tijdens de vorige verdediging. Het
volstaat dus niet een appendix, een deel 2 of een lijstje met errata in te
dienen.

### Timing
Voor de tweede zittijd moet de scriptie en BAP ten laatste 3 dagen voor de
datum van de eindpresentatie ingediend worden aan je promotor of de
stagecoordinator.  **Van deze timing kan afgeweken worden, wat via Digitap
zal gecommuniceerd worden**
