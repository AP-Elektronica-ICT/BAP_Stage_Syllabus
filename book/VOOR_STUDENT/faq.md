# Veelgestelde vragen

## "Is de BAP/Stage combineerbaar met andere vakken"
Dit is zeer moeilijk. Je ben niet op de campus hierdoor is het moeilijk om aanwezig te zijn.

## "Hoeveel uren moet ik bij het bedrijf presteren?"
We krijgen van enkele bedrijven geregeld (terecht) de opmerking dat sommigen van jullie het vereiste aantal werkuren/week nogal heel letterlijk nemen.  Het is belangrijk te weten dat dit cijfer (8u/dag, 4 dagen/week, 15 weken) een *MINIMUM-cijfer* is om aan de vereisten te voldoen tot het behalen van een credit voor dit vak. Uiteraard mag je meer uren bij je stagebedrijf presteren en wordt dit zelfs aangeraden. Het geeft een niet zo goede indruk indien je nu reeds volop vakantie begint in te plannen en te berekenen tot welke dag en uur je exact moet werken.Hoe flexibeler jij omgaat hiermee, hoe flexibeler je  stagementor hierin zal zijn (in beide richtingen, het is een dubbelsnijdend zwaard).

Zorg gewoon dat je opdracht af geraakt, dat je veel bijleert en dat je als een professionele bachelor in een bedrijf meedraait.

## "Mag ik ook meer dan 4 dagen per week stage lopen?" 
Als er in het draaiboek staat minstens 15 keer 4 dagen werken, betekent dit dat je 15 weken gedurende 4 dagen in het bedrijf aanwezig moet zijn. Gelet op het woord minstens betekent dit dat je wel 5 dagen aanwezig mag zijn (indien er de vijfde dag geen andere activiteiten door de opleiding voor jullie voorzien zijn.)

## "Kan ik een vakantie inplannen?"
Enkel met toestemming van het stagebedrijf kan je een vakantie inplannen, bespreek dit goed. Je kan niet meer dan 15 dagen opnemen. Vergeet ook niet dat je nog enkele dagen op school aanwezig moet zijn. Deze dagen horen hier ook
bij.

## "Mag ik tijdens de schoolvakanties naar het stagebedrijf gaan?"
Voor alle activiteiten die kaderen in de opleiding is de student verzekerd. Dus ook tijdens een stage die doorgaat in een examenreeks of eventueel tijdens het paasverlof. Het is wel zo dat stages tijdens schoolvakanties standaard niet kunnen rekenen op stagebegeleiding vanuit de hogeschool. Maw als stage toegestaan wordt in een verlofperiode dan moet de student akkoord zijn dat hij tijdens die periode niet kan rekenen op begeleiding van zijn stagebegeleider.

# SCRIPTIE


## De *code* van de software die je geschreven hebt, moet die in de scriptie staan?
In je scriptie moet je je finale code niet integraal toevoegen. Je dient wel  stukken code ‘highlighten’, t.t.z. toelichten in je tekst om dat ze speciale vermelding waard zijn (je bent er fier op, ze zijn essentieel om de werking van je project te begrijpen etc.). Het is beter om je code toe te lichten in de vorm van flowchart, timing diagrammen of als verwijzing naar code in je appendix.. Indien de code niet bedrijfsgevoelig is (bespreek dit met je stagementor) is het wel aangeraden om je eigen code in een appendix toe te voegen.

## In de scriptie dien je *resultaten en besluiten* te plaatsen. Maar wat kunnen wij daar invullen? Ons resultaat is een website en de code die op de achtergrond van de server draait.**
Je eigen onderwerp niet onderschatten: In resultaten toon je aan dat je project werkt (adhv bv user tests, stress tests, performance tests, etc). Ook je scriptie niet onderschatten:. Een lezer van je scriptie moet je bachelorproef volledig kunnen begrijpen, zonder het product zelf ooit gezien te hebben. Het is niet omdat je een puur programmatorisch iets hebt gemaakt, dat je er niet iets over in je besluit kan plaatsen (werk het zoals origineel gepland? Wat zijn verbeterpunten? Wat zijn de sterktes/meerwaarde van je product, etc).

##  Ik schrijf alles in de *ik-vorm*, mag dat?**
Neen. Probeer zo zakelijk mogelijk te schrijven en gebruik dus liever geen ik of wij vorm (tenzij je een eigen mening weergeeft). Schrijf dus niet "In dit hoofdstuk beschrijf ik ..." maar wel "In dit hoofdstuk wordt... beschreven".

## Andere *schrijftips?!* **
Bekijk zeker de schrijfwijzer! Maar ook:
* Je schrijft geen roman, hou het dus kort en zakelijk en gebruik geen   verbloemingen zoals "de code is super krachtig". Als je zaken vermeld zoals   "de code is snel", moet je ook aanduiden wat hiermee wordt bedoeld (km/u?)
* **Je werk beschrijft een werkstuk dat afgerond is**. Je beschrijft dus iets   uit het verleden en gebruik dan ook steeds de *verleden tijd* en schrijft   **nooit in de tegenwoordige of toekomstige tijd** wanneer het om beschrijvingen   van je geleverde werk gaat (let hier zeker op wanneer je tekst overneemt uit je voortgangsverslagen die mogelijk werk uit de toekomst beschrijven dat je ondertussen nu wel hebt gedaan).

## Is het in onze scriptie de bedoeling dat we een *volledige uitleg geven over enkel het eindproduct*, of ook over de tussenstappen die we hiervoor maken?
De weg ernaartoe is even belangrijk. Dus zeker ook tussenstappen geven. Stel dat je een bepaalde piste hebt gevolgd die volledig is doodgelopen , dan moet je dit zeker ook beschrijven zodat andere mensen niet jouw zelfde 'fout' maken.

## Wat behelst een *abstract*?**
[Bekijk enkele voorbeelden](https://writing.wisc.edu/Handbook/presentations_abstracts_examples.html)

## Kan u mijn scriptie controleren op *plagiaat*?**
Dit is hetzelfde als aan een politieagent vragen of hij je een alcoholtest laat doen, terwijl je uiteraard zelf goed weet of je wel of niet gedronken hebt. Met andere woorden: van zodra je IETS gekopieerd hebt zonder duidelijke referentie pleeg je plagiaat. Als je een tekst vertaald moet deze ook gerefereerd worden, anders pleeg je plagiaat. Als je een afbeelding gebruikt zonder referentie, pleeg je plagiaat. Kortom: ieder tekst, afbeelding, grafiek die niet origineel van jou is moet gerefereerd worden; hier kan geen twijfel over bestaan.
