# Evaluatie 
##Beoordelingscriteria
Je wordt beoordeeld op 4 aspecten:
* Je finale product en de (technische) weg ernaartoe (ook een niet werkend product kan een perfecte scoren behalen)
* Je stage: je professionele houding op het bedrijf, opvolgen van deadlines, communicatie, etc
* Je eindpresentatie en bevraging nadien
* Je finale scriptie

## Met 2 werken
Studenten die met 2 aan een bachelorproef werken zullen sowieso ook voor bepaalde aspecten afzonderlijk geëvalueerd worden. Het is dus perfect mogelijk dat de ene student slaagt voor z’n BAP en de andere niet.


*De uitvoering van je bachelorproef is volledig jouw eigen project. Je promotors zijn er enkel om je te helpen en bij te sturen indien je actief deelneemt aan dit geheel. Er wordt steeds verwacht dat jij de eerste actie onderneemt. De promotor zal m.a.w. eerder reactief ipv pro-actief optreden.*

##Evaluatietool
Voor de evaluatie van de bachelorproef maken we gebruik van een tool die ontwikkeld werd door onze collega's van de Katholieke Hogeschool Sint. Lieven te Gent. Deze tool garandeert een gestructureerde en objectieve beoordeling van alle studenten.

De tool, die ter inzage beschikbaar is voor de studenten, wordt door de promotoren van de bachelorproeven tijdens het academiejaar ingevuld. In de deze tool zijn alle leerdoelen en competenties van de bachelorproef en stage opgenomen. Er voor iedere student en score gegeven op alle competenties en leerdoelen. Het eindresultaat is een score per leerdoel waaruit de student duidelijk kan afleiden wat de sterke en wat de zwakke punten van de bachelorproef waren. Door deze scores per leerdoel op te tellen komen we uiteindelijk tot het puntentotaal voor de bachelorproef.

Deze tool wordt ingevuld in samenspraak met het gehele docententeam, alsook de stagementoren en juryleden. Om te voorkomen dat de evaluatie niet evenwaardig zal gebeuren, zullen alle lectoren (en externe promotoren) minstens 2 bachelorproeven vergelijken.

##Tweede zittijd gebruiken
Indien een student in eerste zittijd onvoldoende haalt (of beslist om de presentatie naar 2e zit uit te stellen) dan dient met de promotors overlegt te worden wat er nog moet gebeuren. Mogelijk wordt dan bepaald welke onderwerpen verbeterd en/of gemaakt moeten worden, opdat de student alsnog in 2e zit kan slagen.

###Wat hernemen
*Het is belangrijk te weten dat het criteria "stage" niet kan overgedaan worden in 2e zit!*

Wie de BAP in de eerste zittijd indiende, maar een resultaat van minder dan 10 behaald heeft, dient voor het opleidingsonderdeel “Bachelorproef en stage 6” extra prestaties te leveren : in elk geval opnieuw verdedigen, maar ook de BAP-opdracht vollediger of beter realiseren, de ingediende tekst waar nodig verbeteren en/of aanvullen. Om de specifieke eisen te kennen, nemen de betrokken studenten contact op met hun promotor van de hogeschool.

Studenten die hun BAP in de 2de zittijd herverdedigen moeten voor wat de mondelinge verdediging betreft voornamelijk de aangebrachte correcties, aanvullingen en praktische vorderingen bespreken. Zij moeten in elk geval een volledig aangevulde en gecorrigeerde scriptie indienen zodat de jury het geheel kan beoordelen, alsook kan vaststellen of de student(e) rekening gehouden heeft met de opmerkingen en suggesties gemaakt tijdens de vorige verdediging. Het volstaat dus niet een appendix, een deel 2 of een lijstje met errata in te dienen.

###Timing
Voor de tweede zittijd moet de scriptie en BAP ten laatste 3 dagen voor de datum van de BAP-verdediging ingediend worden aan je promotor of de stagecoordinator.
**Van deze timing kan afgeweken worden, wat via Blackboard zal gecommuniceerd worden**