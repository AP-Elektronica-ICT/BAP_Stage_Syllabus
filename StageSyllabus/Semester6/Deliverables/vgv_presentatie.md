#Voortgangsverslagen en presentatie 

#Voortgangsverslag (VGV)
Je moet 2x een voortgangsverslag in te dienen. Dit doe je door in je repo in de map VGV het bestand vgvExample.md te kopieren naar nieuw bestand getiteld "vgv1.md" voor het eerste verslag, "vgv2.md" voor het 2e verslag. 
Vervolgens vul je het respectievelijke document in conform de timing.

Je mailt het vgv-verslag (als pdf + link naar repo) voorts naar al je promotors (stage Ã©n AP) .

##Enkele veelgestelde vgv vragen

* Q Mag ik afbeeldingen e.d. toevoegen?
* A Graag. Vaak zegt een duidelijk diagram meer dan een gecompliceerde uitleg.

* Q moet reeds geproduceerde resultaten (code, ..) mee verstuurd worden?
A Neen. Het VGV geeft een technisch overzicht van je status, zonder code/pcb-designs etc. Highlevel zaken zoals architecturen e.d. zijn meer dan welkom, maar geen kleine stukjes code en scripts. 

* Q Mijn 'bronnen' waren vooral google en stackoverflow. 
* A Dat zal bij de meeste zo zijn. Maar mogelijk heb je een goed (e)boek gelezen over de materie , dan mag dat hier zeker staan. Google als bron is geen goede bron, wel specifieke sites met goede tutorials etc horen in deze lijst.

* Q Het enige 'uitgebreide' contact is mijn projectbegeleider. Ik heb geen presentaties bijgewoond. 
* A Het sjabloon is zo generiek mogelijk gemaakt. Het is dus geen schande indien je niet alle vakken iets nuttig kunt zetten. Sommige onder jullie zijn echter in contact gebracht met bepaalde externe mensen om een probleem te helpen oplossen bv of iemand die je op cebit hebt ontmoet en die je kan verder helpen. 

* Q Hoe was m'n tussentijdse presentatie of vgv ? Zijn jullie tevreden?
* A Indien je niet onder je vijs hebt gekregen nadien wil dit zeggen dat je "on track" bent. Blijf dus niet op je lauweren rusten, maar blijf doorwerken zoals je doet (of nog wat meer) en wie weet zijn je laatste maanden in deze opleiding van start gegaan!

#Voortgangspresentatie

De bedoeling van de voortgangspresentatie is dat je kort, adhv enkele slides, de status van je eindwerk geeft. Je licht zowel de technische vooruitgang, problemen als planning toe en geeft verder een korte reflectie over hoe de stage op zich verloopt. Als je dus een 4-tal slides voorbereid is dat ideaal (wie/waar/titel  - doel/abstract - algemene planning / reeds klaar / verdere planning - problemen/uitdagingen -  reflectie/besluit). Nadien kunnen we dan nog wat vragen stellen over het geheel en bijsturen en/of tips geven waar nodig.

De stagegever en stagementor zijn niet op deze presentatie aanwezig (gelieve hen dat nog eens te vertellen indien nodig).

##Veel voorkomende opmerkingen
* Slides nummeren zodat voortgang duidelijker is en vragen gerichter gesteld kunnen worden
* *Context*, verhaal beter schetsen zodat het duidelijk is waarom uw werk waarde heeft voor het stagebedrijf. *Dit is een veel terugkomende opmerkingn: studenten zijn reeds weken in de materie bezig en vergeten soms dat buitenstaanders (waaronder de andere AP-lectoren) niet altijd op de hoogte zijn van de 'waarom' van je onderwerp.*
* Enkele concrete voorbeelden geven van mogelijke toepassingen
* Onbekende tools/platformen kort voorstellen in het begin van de presentatie
* Resulaten en afgelegde weg om het resultaat te bekomen zijn alle twee belangrijk, ook tests die gefaald zijn kunnen een meerwaarde zijn om te vermelden om de flow van het verhaal duidelijk te maken
* Zorg er voor dat diagrammen duidelijk en overzichtelijk zijn 
  a. Gebruik verschillende soorten/kleuren pijlen/blokken om verschillen duidelijk te maken
  b. Gebruik juiste woorden en technische termen
* Zorg dat je kritisch bent en je werk zelf in vraag stelt. Waarom deze technologie? Waarom deze oplossing?
