#Stage
Je bachelorproef voer je uit op je stagebedrijf. De opleiding heeft er expliciet voor gekozen om geen aparte stage uit te voeren daar ze van mening is dat 48 dagen op een bedrijf aan je bachelorproefwerken meer dan voldoet als stage.

##Veelgestelde vragen
### "Hoeveel uren moet ik op het bedrijf presteren?"
We krijgen van enkele bedrijven geregeld (terecht) de opmerking dat sommige van jullie het vereist aantal werkuren/week nogal heel letterlijk nemen. 
Het is belangrijk te weten dat dit cijfer (8u/dag, 4dagen/week, 12weken) een *MINIMUM-cijfer* is om aan de vereisten te voldoen tot het behalen van een credit voor dit vak. Uiteraard mag je meer uren op je stagebedrijf presteren en wordt dit zelfs aangeraden. Het geeft een niet zo goede indruk indien je nu reeds volop vakantie begint in te plannen en te berekenen tot welke dag en uur je exact moet werken.Hoe flexibeler jij omgaat hiermee, hoe flexibeler je stagebegeleider hierin zal zijn (in beide richtingen , het is een dubbelsnijdend zwaard).

Zorg gewoon dat je opdracht af geraakt, dat je veel bijleert en dat je als een professionele bachelor in een bedrijf meedraait.

### "Mag ik ook meer dan 4 dagen per week stage lopen?" 
Als er in het draaiboek staat minstens 12 keer 4 dagen werken, betekent dit dat je 12 weken gedurende 4 dagen in het bedrijf aanwezig moet zijn. Gelet op het woord minstens betekent dit dat je wel 5 dagen aanwezig mag zijn (indien er de vijfde dag geen andere activiteiten door de opleiding voor jullie voorzien zijn.)

### "Mag ik tijdens de schoolvakanties naar het stagebedrijf gaan?"
Je bent enkel verzekerd tijdens de lesweekperiodes. Schoolvakanties, examenperiodes e.d. zijn dus niet verzekerd vanuit AP.

#Logboek
* Zorg ervoor dat je je logboek (zie studentrepo) constant bijwerkt.
* Je dient *wekelijks* je stagebegeleider een kort (email) verslagje te sturen van je progressie. Dit mag een copy/paste zijn van je logboek aangevuld met een samenvatting van de week.

Enkele aanvullende tips:
* Leg de nadruk op het inhoudelijke, niet enkel op wat je zelf geleerd, gedaan hebt.
* Zorg er voor dat je alle begrippen, vakjargon,... eerst toelicht. (ofwel in de verklarende woordenlijst, ofwel in de technologieomschrijving)
* Voeg schema's toe van testopstellingen om uw verhaal te verduidelijken

Veelgebruikte fouten bij het maken van het logboek:
* Per werkdag hebben we een entry nodig
* Deze moet een technische beschrijving zijn van wat je die dag hebt gedaan (dus niet dat je bent gaan squashen smiddags)
* Taalgebruik = wetenschappelijk (geen smiley's, woorden als 'geprutst', etc.)
* Geen ludieke of niet-relevante zaken bijvoegen
* EÃ©n zinnetje per dag is iets te mager. Bekijk zeker de log voorbeelden in de studentrepo
