#Semester 5: Opstart
Het is zo ver. De laatste rechte lijn naar jullie diploma is begonnen. De komende dagen en weken zijn cruciaal om je bachelorproef en stage vlot te laten verlopen. Indien er zaken onduidelijk zijn of je hebt vragen/twijfels/ideeen, neem dan asap contact op met je promotor(s) en of de stagecoordinators (Dams en Smets). Zeker in deze fase is het belangrijk dat je direct open kaart speelt over je bezorgdheden, plannen en andere zaken.

#Taken uit te voeren:
Het eerste semester dien je de nodige administratie in orde te brengen:
* het *Stagecontract/stageovereenkomst* opstellen en het stagereglement ondertekenen,
* Risicoanalyse en werkpostfiche van het bedrijf (zie voorwaarden onderaan)
* Contact opnemen met je stagebedrijf en kennis maken met je stagegever en stagementor, 
  * Optioneel: Nodige voorstudie opstarten (bv inwerken tools en technologie),
* *Elevator pitch* voorbereiden,
* Github repo forken en voorbereiden.

##Stagecontract en reglement
Deze documenten staan in [Documenten](../Documenten).

Volgende stappen dien je te ondernemen:
1. Gelieve beide documenten samen met je promotor (school en bedrijf) vooraf in te vullen. 
2. Druk de documenten in *drievoud* af.
3. Onderteken de documenten.
4. Geef *alle 3* de exemplaren aan je stagegever
5. Deze dient de 3 versies te ondertekenen (mogelijk moet dit via juridische of hr dienst van bedrijf te gebeuren en nadien aan jou terug bezorgen)
6. Je levert de *3* getekende versies (met handtekeningen van jezelf en het bedrijf) aan de stagecoordinator. Deze zal zorgen voor de handtekening van de AP Algemeen directeur
7. Nadien krijg je 2 exemplaren. Een is voor je stagegeven, de ander is voor jezelf.

*Lees het stagecontract en stagereglement grondig na opdat je duidelijk weet wat je rechten en plichten zijn.*


###Wat waar invullen afspraken
* Wie moet wat waar invullen:
  * Pagina 1: veld 2 "stagegever" wordt ingevuld door het bedrijf 
  * Pagina 2: veld 3 "studentstagiar" vul je zelf in.
  * Pagina 2: art 1 : dit spreek je samen met bedrijf af. Meestal zal je functie "jr ontwikkelaar" of iets dergelijks zijn. 
  * Pagina 2: art 2:  De eerste zin met zijn: "De stage bedraagt 48 dagen in de periode van 2/2/16 tot 29/5/16
  * Pagina 2: art 3: De eerste persoon is je (voorlopige) AP promotor, met functie "lector". De 2e persoon is de (voorlopige) persoon die je dagelijks gaat opvolgen van het bedrijf. Dit moet dus iemand van IT zijn of zo, niet van HR.
  Op de laatste lijn zet je best "e-mail, bij dringende zaken gsm".
  * Pagina 3: art 6: Meestal zal hier 0 euro staan. Uiteraard is het bedrijf vrij hier een bedrag te zetten indien nodig. 
  * Pagina 3: art 7: dit moet de HR-dienst van het bedrijf invullen . In onze sector is de kans klein dat een passen gezondheistoezicht moet gebeuren.
  * Pagina 6: alle partijen tekenen de 3 exemplaren op hun lijntje + naam en voorafgegaan door "gelezen en goedgekeurd"

##Risicoanalyse
* Ieder bedrijf met uitzondering van zelfstandigen zonder werknemers moeten deze documenten reeds bezitten voor de werknemers van het bedrijf. In dat geval dient de stagegever je een copie van deze documenten te bezorgen.
* Indien je terecht komt bij een zelfstandige zonder werknemers mag je gebruik maken van het document risiconalyse je via dhr Smets kan verkrijgen. *Merk op dat in quasi alle andere gevallen dit document door het bedrijf zelf beschikbaar dient te worden gesteld.*

##Stagesyllabus
Zorg ervoor dat je stagegever en stagementor een versie van de stagesyllabus krijgen (dit document) zodat ook zij op de hoogte zijn van alle afspraken en regels.
Het is jouw verantwoordelijkheid dat je de afspraken erin nakomt (**je stagebedrijf mag, maar hoeft geen rekening te houden met de syllabus: je hebt m.a.w. 2 verschillende planningen die je zelfstandig zal moeten leren beheren**).

##Elevator pitch
Bedoeling is dat je tegen de examenperiode in januari een zogenaamde elevator pitch voorbereid. Deze pitch gebruik je om in enkele minuten je bahelorproefopdracht aan derden toe te lichten.Hiervoor dien je 2 zaken voor te bereiden:
1. Een presentatie van 2 slides
  1. (voorlopige) Titel + namen (jezelf, promotors, naam bedrijf)
  2. Doel en beschrijving opdracht
2. Je pitch uitgeschreven in een tekst van minimum 350 en maximum 450 woorden

Deze dien je te presenteren in januari alsook digitaal in te dienen aan je promotors en stagecoordinator.
